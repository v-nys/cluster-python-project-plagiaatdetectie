Code schrijven is behoorlijk moeilijk en vergt tijd.
Het kan dus verleidelijk zijn om code te kopiÃ«ren, zelfs wanneer licenties of opdrachten dat verbieden.
In dit project onderzoeken we een aantal technieken om de structuur van code te doorlopen en te analyseren, met plagiaatdetectie als concrete toepassing.
De technieken die je hier leert, zijn ook van cruciaal belang voor de analyse van natuurlijke taal en voor de implementatie van programmeertalen.
We zullen kijken naar onder andere reguliere expressies, syntaxbomen, gebruik van het filesysteem en list/dictionary comprehensions.
We zullen ook een rapport met bevindingen genereren, hiervoor gebruiken we Jinja (zonder Flask).
We zullen een deel van [deze paper](https://www.csse.canterbury.ac.nz/research/reports/HonsReps/2015/hons_1508.pdf) als leidraad gebruiken.

Tijdens het maken van dit project hou je een verslag bij.
Je zal dit uiteindelijk moeten inzenden als zip met de tekst **in (Common) Markdown formaat** (iets anders wordt niet bekeken), samen met eventuele afbeeldingen.
Afbeeldingen zijn relatief gelinkt met de tekst, dus daarvoor schrijf je iets van de vorm `![omschrijving afbeelding](./afbeelding.png)`.
Controleer zelf dat alles goed rendert door je verslag te renderen met een Markdown renderer, bijvoorbeeld Pandoc.

Je verslag tussen de 1000 en 3500 woorden moeten tellen (zonder overdreven vulsel).
Hierin beantwoord je onder andere deze vragen:

- Welke misverstanden ben ik begaan en wat heb ik hier uit geleerd?
- Welke leerstof was nieuw voor mij?
- Hoe moeilijk waren de oefeningen en het project?
- In wat voor andere projecten zouden deze technieken van pas kunnen komen?

Geef gerust ook stukjes code die je zelf hebt geschreven om meer inzicht te verkrijgen.
Als je met een vraag zat waarvoor je online of via een LLM een antwoord hebt gevonden, mag je ook vermelden wat die vraag was en hoe ze opgehelderd is.
